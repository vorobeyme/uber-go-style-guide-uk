# Вступ

Стилі – це домовленості щодо керування кодом. Термін "стиль" тут дещо вводить в оману,
оскільки описані тут угоди охоплюють набагато більше, ніж просто форматування вихідного файлу,
з яким і так чудово справляється `gofmt`.

Мета цього посібника – структурувати дані домовленості шляхом детального опису того,
як потрібно, а також як не потрібно писати код на Go в Uber.
Ці правила існують для того, щоб зберегти кодову базу керованою і при цьому дозволити
інженерам продуктивно використовувати можливості мови Go.

Даний посібник був створений [Prashant Varanasi] та [Simon Newton], щоб ознайомити
колег із використанням мови Go. Протягом багатьох років він змінювався та вдосконалювався на основі
отриманих відгуків.

  [Prashant Varanasi]: https://github.com/prashantv
  [Simon Newton]: https://github.com/nomis52

Ця документація містить багаті на ідіоми правила коду Go, яких дотримуються в Uber.
Багато з них є загальними рекомендаціями для Go, в той час, як інші походять із зовнішніх джерел:

1. [Effective Go](https://golang.org/doc/effective_go.html)
2. [Go Common Mistakes](https://github.com/golang/go/wiki/CommonMistakes)
3. [Go Code Review Comments](https://github.com/golang/go/wiki/CodeReviewComments)

Ми прагнемо, щоб приклади коду були точними для двох останніх проміжних [версій]((https://go.dev/doc/devel/release)) Go.

Під час запуску через `golint` та `go vet`, ваш код не повинен містити помилок.
Рекомендуємо налаштувати ваш редактор наступним чином:

- Запускати `goimports` під час збереження
- Запускати `golint` та `go vet` для перевірки на наявність помилок

Інформацію про підтримку вашим редактором Go інструментів ви можете знайти тут:
<https://go.dev/wiki/IDEsAndTextEditorPlugins>
